---
title: Comic Sans ve diğerleri
category: teknoloji
image: assets/img/featured/font.jpeg
tags: [bilgisayar, tasarım]
description: Türlerine göre favori fontlarımdan bir seçki.
--- 

Önceki bir yazımda, sitemde kullandığım FF Meta Serif fontundan bahsetmiştim. Bu yazıda da sevdiğim diğer fontlara değinmek istedim. Belki ilerde typeface'lerin özellikleri, typesetting, web-fontların kullanımı, serif ve sans-serif çiftleri ve bunun gibi konular üzerine yazarım. Ama bu yazıda sadece beğendiğim fontları tanıtmakla yetineceğim. Başlayalım.

## Serif fontlar

Sanırım benim en sevdiğim font [FF Scala](http://www.martinmajoor.com/1_scala.html). Martin Majoor'un 1989'da tasarladığı bu font uzun metinler ve akademik makaleler için çok uygun. Scala'nın iyi bir kullanım örneği için Ellen Lupton'un [Writing with Scala (pdf)](http://www.martinmajoor.com/pdf/writing_with_scala.pdf) makalesine bakılabilir. Benim [Makaleler](https://karateke.github.io/makaleler) sayfasındaki yazılarımın bazılarında da Scala kullanılıyor. Scala'nın online kullanımı pek yaygın değil. Ama saygın dergi ve kitaplarda sık sık Scala ile karşılaşabilirsiniz. Örneğin, [New Left Review](https://newleftreview.org) dergisinin baskılarında, derginin kapağı da dahil olmak üzere, Scala'nın yoğun olarak kullanıldığını görebilirsiniz. Font'un en sevdiğim özelliği italik ''y''. 

<div class="double-img">
{% figure caption: "FF Scala • Martin Majoor" %}
<div class="ratio-box" style="padding-bottom: 75.5882353%">
<img alt="FF Scala, Martin Majoor" class="lazyload" data-src="/assets/img/others/scala_font.jpeg">
<noscript>
<img alt="FF Scala, Martin Majoor" src="/assets/img/others/scala_font.jpeg">
</noscript>
</div>
{% endfigure %}
{% figure caption: "Minion Pro • Robert Slimbach" %}
<div class="ratio-box" style="padding-bottom: 75.5882353%">
<img alt="Minion Pro, Robert Slimbach" class="lazyload" data-src="/assets/img/others/minion_font.jpeg">
<noscript>
<img alt="Minion Pro, Robert Slimbach" src="/assets/img/others/minion_font.jpeg">
</noscript>
</div>
{% endfigure %}
</div>

İkinci sırada Scala'dan çok daha iyi bilinen [Minion](https://www.fontshop.com/families/minion) var. Robert Slimbach tarafından 1990'da tasarlanan (Pro versiyonu 1992) ve Adobe tarafından yayınlanan bu font özellikle kitap tasarımcılarının favorilerinden. Minion, Scala kadar olmasa da, internet ortamında nadir görülen bir font. Ama kağıt üzerinde Minion kadar güzel gözüken bir font bulmak gerçekten zor. Fakat yaygın kullanımından dolayı Minion gözün çok alıştığı bir font. Bir de Scala gibi sürüden ayırt edici karakteristik özellikler Minion'da pek yok. Bu iyi bir şey de olabilir tabi. Ne de olsa iyi bir font, okuma deneyiminde kendini belli etmemeli. 

Scala ve Minion'un tasarlandığı tarihler internetin egemen bir iletişim aracı olmadığı bir çağa rastlıyor. Bu yüzden her iki font da öncelikli olarak baskı medyasına hitap ediyor. Şimdi biraz da ekranlar düşünülerek tasarlanmış daha yeni fontlara bakmak istiyorum. Bunlardan biri Commercial Type tarafından yayınlanmış [Lyon Text](https://commercialtype.com/catalog/lyon_text). Lyon oldukça yumuşak hatlara sahip bir font. Buna rağmen yüksek kontrastlı ve büyük bir [x-height'a](https://www.typotheque.com/help/specific_font_questions/x-height) sahip olması ekranda uzun okumalar için Lyon'u uygun kılıyor. Örneğin [The Atlantic'in](https://www.theatlantic.com) sitesinde hakim olan font Lyon. Bir başka örnek olarak da [The Baffler](https://thebaffler.com) sitesinde Lyon'un ne kadar okunaklı olduğu görülebilir. 

![](/assets/img/others/lyon_font.jpeg)

### Bazı alternatif serifler

- [Fedra Serif B Pro](https://www.typotheque.com/fonts/fedra_serif_b)  Çok farklı bir serif font. Köşeli noktaları falan var. 8faces'de yapılan bir [pollda](http://blog.8faces.com/post/176440288851/typographers-typefaces-complete) font tasarımcılarının favori seriflerinden biri olarak seçilmişti. 
- [GT Sectra](https://www.grillitype.com/typeface/gt-sectra)  Çok köşeli, kaligrafik özellikler gösteren bir serif. Buna rağmen oldukça okunaklı. 

## Slab serif fontlar

[Chaparral](https://typekit.com/fonts/chaparral), slab serif fontlar arasından benim tercihim. Ekranda uzun yazılar için ve okunabilirlik konusunda Chaparral kullanabileceğiniz en iyi fontlardan biri. Bu sitede FF Meta Serif öncesinde ben de Chaparral kullanıyordum. Bu font, 2000 yılında Adobe'nin efsane font tasarımcılarından Carol Twombly tarafından tasarlandı. Twombly, aynı zamanda Adobe Caslon, Trojan ve Myriad gibi ünlü fontların tasarımcısı. Online ortamda Chaparral yaygın olarak kullanılıyor. Chapparral'in kullanıldığı sitelerden biri olan ve benim tasarımından çok etkilendiğim [Fray ](http://fray.com/issue3/) dergisinin sitesine göz atabilirsiniz.  

<div class="double-img">
{% figure caption: "Chaparral • Carol Twombly" %}
<div class="ratio-box" style="padding-bottom: 75.5882353%">
<img alt="Chaparral, Carol Twombly" class="lazyload" data-src="/assets/img/others/chaparral_font.jpeg">
<noscript>
<img alt="Chaparral, Carol Twombly" src="/assets/img/others/chaparral_font.jpeg">
</noscript>
</div>
{% endfigure %}
{% figure caption: "FF Kievit Slab • Mike Abbink" %}
<div class="ratio-box" style="padding-bottom: 75.5882353%">
<img alt="FF Kievit Slab • Mike Abbink" class="lazyload" data-src="/assets/img/others/kievit_font.jpeg">
<noscript>
<img alt="FF Kievit Slab • Mike Abbink" src="/assets/img/others/kievit_font.jpeg">
</noscript>
</div>
{% endfigure %}
</div>

[FF Kievit Slab](http://www.ffkievit.com) benim ekranda ya da basılı olarak pek sık görmediğim ama text editörlerinde yazmaktan acayip zevk aldığım bir font. Diğer slab seriflere kıyasla daha dar bir yapıya sahip olan Kievit Slab, ekranda çok muntazam bir yazı görüntüsünü sağlıyor. Kievit Slab 2013) ve ondan önce gelen sans-serif versiyonu Kievit (2009), [Mike Abbink](https://mikeabbink.com) tarafından tasarlandı. Kendisi ayrıca FF Milo ve Brando gibi oldukça kullanışlı fontların da tasarımcısı. 

### Bazı alternatif slab serifler

- [TheSerif](https://www.lucasfonts.com/fonts/theserif/)  Ellen Lupton'ın sevdiği fontlardan biri. Thesis adlı bir superfamily'nin parçası olarak LucasFonts tarafından yayınlanıyor. 
- [Adelle](https://www.type-together.com/adelle-font)  TypeTogether'ın büyük ihtimalle en başarılı fontu. İnternette yaygın olarak kullanılıyor. Uzun formatlı yazılar için uygun. Sans versiyonu ile birlikte çok iyi bir kullanımı için [nplusonemag sitesine](https://nplusonemag.com/issue-31/the-intellectual-situation/bringing-the-war-home/) göz gezdirin. 
- [Archer](https://www.typography.com/fonts/archer/overview/)  Hoefler & Frere-Jones tarafından yayınlanan bir font. Gördüğüm en güzel fontlardan biri, hatta belki de en güzeli. Body text için pek uygun değil. 

## Geometrik sans-serif fontlar

Geometrik sans-serifleri genel olarak pek sevmiyorum. Ama günümüzde sokakta, televizyonda ve internette en çok karşılaştığımız font türü bu olabilir. Şu alttakiler görece hoşnut olduğum geometrik sans-serif fontlar. 

[Avenir](https://www.fontshop.com/families/linotype-avenir) büyük font tasarımcısı Adrian Frutiger'in 1988'de yarattığı bir font. Diğer geometrik sans-seriflere kıyasla daha yumuşak ve hümanist bir tasarıma sahip olması sanırım Avenir'i benim için hoş kılıyor. Linotype'ın yayınladığı Avenir internette [çok yaygın](https://www.typewolf.com/site-of-the-day/fonts/avenir) bir font. Bunun sebeplerinden biri Avenir'in hem başlıklar için hem de body text olarak rahatlıkla kullanılabilir olması. 

<div class="double-img">
{% figure caption: "Avenir • Adrian Frutiger" %}
<div class="ratio-box" style="padding-bottom: 75.5882353%">
<img alt="Avenir, Adrian Frutiger" class="lazyload" data-src="/assets/img/others/avenir_font.jpeg">
<noscript>
<img alt="Avenir, Adrian Frutiger" src="/assets/img/others/avenir_font.jpeg">
</noscript>
</div>
{% endfigure %}
{% figure caption: "GT Walsheim • Grilli Type" %}
<div class="ratio-box" style="padding-bottom: 75.5882353%">
<img alt="GT Walsheim, Grilli Type" class="lazyload" data-src="/assets/img/others/walsheim_font.jpeg">
<noscript>
<img alt="GT Walsheim, Grilli Type" src="/assets/img/others/walsheim_font.jpeg">
</noscript>
</div>
{% endfigure %}
</div>

Geometrik sans-serifler arasında bir başka favorim daha yakın bir tarihte yayınlanan GT Walsheim. Grilli Type'ın ürünü olan bu fontun kendine ait bir [sitesi](%20https://gt-walsheim.com) de var. GT Walsheim, Avenir gibi internette oldukça yaygın olarak kullanılıyor. Benim tasarım bakımından favori sitelerimden olan [itisnicethat.com'da](https://www.itsnicethat.com) başlıklar ve linkler için GT Walsheim'ın kullanıldığını görebilirsiniz. Benim için bu fontta çekici olan şey GT Walsheim'ın, büyük ''G'' harfinde olduğu gibi alışılmışın dışında özelliklerine rağmen kullanışlılığını ve okunabilirliğini koruması. 

### Bazı alternatif geometrik sans-serifler

- Proxima Nova  Internette acayip derecede popüler bir font. Tasarımcısı Mark Simonson'un [sitesinde ](https://www.marksimonson.com/fonts/view/proxima-nova)ana font olarak kullanılıyor. Body text olarak da kullanışlı. Lakin küçük ''a'' harfi herkesin zevkine uymayabilir. 
- [Brown](https://lineto.com/The%20Fonts/Font%20Categories/Text%20Fonts/Brown/)  Lineto tarafından yayınlanan bir geometrik font. Sağa doğru eğilen normal italiklerinin yanı sıra, sola eğilen ''reclining'' italikleri de var. Başka bir fontta hiç rastlamadığım bir özellik. 
- [Brandon Grotesque](https://www.hvdfonts.com/fonts/brandon-grotesque)  Küçük harflerle yazıldığında bana hiç de geometrik gelmeyen geometrik sans-serif. HVD fonts tarafından yayınlandı. Karakterleri yumuşak köşeli, şirin bir fonttur. Ayrıca, uzun metinler için daha uygun olan _Brandon Text_ diye bir arkadaşı var. 

## Hümanist sans-serif fontlar

[Whitney](https://www.typography.com/fonts/whitney/overview/) buradaki favorim. Whitney hakkında en sevdiğim şey, fontun normal ağırlıkta oldukça okunabilir ve dikkat dağıtmayan bir yapıya sahip olması, fakat bold ve heavy ağırlıklarda çok daha _playful_ bir karaktere bürünmesi. Bunda font kalınlığı arttıkça daha belirgin olan eğik terminallerin etkisi var. Whitney 2004'te Tobias Frere-Jones tarafından tasarlandı. İnternette yaygın olan bu fontu, [Harvard Law School'un](https://hls.harvard.edu) sitesinde de görebilirsiniz. 

<div class="double-img">
{% figure caption: "Whitney • Tobias Frere-Jones" %}
<div class="ratio-box" style="padding-bottom: 75.5882353%">
<img alt="Whitney, Tobias Frere-Jones" class="lazyload" data-src="/assets/img/others/whitney_font.jpeg">
<noscript>
<img alt="Whitney, Tobias Frere-Jones" src="/assets/img/others/whitney_font.jpeg">
</noscript>
</div>
{% endfigure %}
{% figure caption: "Freight Sans • Joshua Darden" %}
<div class="ratio-box" style="padding-bottom: 75.5882353%">
<img alt="Freight Sans, Joshua Darden" class="lazyload" data-src="/assets/img/others/freight_font.jpeg">
<noscript>
<img alt="Freight Sans, Joshua Darden" src="/assets/img/others/freight_font.jpeg">
</noscript>
</div>
{% endfigure %}
</div>

İkinci tercihim çok geniş bir font ailesinin parçası olan [Freight Sans](https://www.fontshop.com/families/freight-sans). 2009 yılında Joshua Darden tarafından tasarlandı. Freight Sans'ın özellikle küçük ''a'' ve ''g'' harflerinde beliren sevimli ve oldukça yumuşak bir yapısı var. Ayrıca Türkçe karakterlerde, Ş ve Ç'nin noktaları sonradan yapıştırılmış gibi durmuyor, ki çoğu font için durum bu. Freight Sans ayrıca oldukça kullanışlı. Hem body text hem de başlıklar ve linkler için rahatlıkla kullanılabilir. Bu fontun güzel bir kullanımını popüler bilim sitesi [nautilus'ta](http://nautil.us) bulabilirsiniz. 

### Bazı alternatif hümanist sans-serifler

- [Lato](https://fonts.google.com/specimen/Lato)   Łukasz Dziedzic tarafından 2010'da tasarlanan ve birçok ağırlığa sahip olan ücretsiz bir font. Google Fonts'tan erişilebilir. Lato'yu seviniz, sevdiriniz. 
- [P22 Underground](https://p22.com/family-Underground)  Tam bir hümanist font mu çıkaramadım aslında. Dönüşlü küçük ''l'' harfi beni kandırmış olabilir. P22 Underground binlerce karaktere (glyph) sahip. Bu da bir sans-serif için, hatta herhangi bir font için, oldukça nadir bir özellik. 

## Mono fontlar 

Sevdiğim mono fontlardan biri [Decima Mono](https://www.myfonts.com/fonts/tipografiaramis/decima-mono/). Decima Mono dar karakterlere sahip. Fakat mono bir font olarak  letter-spacing'in fazla olması bu dar yapıyı dengeliyor  ve okunabilirliği artırıyor. Bu fontu diğer monolardan ayrıştıran birkaç özellik var. Birincisi ''z'', ''j'', ve ''g'' harflerinde açıkça görüldüğü üzere, italiklerin ''curved'' hatlara sahip olması. İkincisi ise default olarak ''common ligatureların'' aktif olduğu bir sisteme sahip olması. Bu ikinci özellik, açıkçası mono fontlara pek yakışmayan, mono ifadesine ters düşen ve benim için kullanışlılığı azaltan bir şey. Yine de enterasan ve güzel bir font. Decima Mono, Ramiz Guseynov tarafından 2009'da tasarlandı. 

<div class="double-img">
{% figure caption: "Decima Mono • tipografiaramis" %}
<div class="ratio-box" style="padding-bottom: 84.1176471%">
<img alt="Decima Mono, tipografiaramis" class="lazyload" data-src="/assets/img/others/decima_font.jpeg">
<noscript>
<img alt="Decima Mono, tipografiaramis" src="/assets/img/others/decima_font.jpeg">
</noscript>
</div>
{% endfigure %}
{% figure caption: "GT Pressura Mono • Grilli Type" %}
<div class="ratio-box" style="padding-bottom: 84.1176471%">
<img alt="GT Pressura Mono, Grilli Type" class="lazyload" data-src="/assets/img/others/pressura_font.jpeg">
<noscript>
<img alt="GT Pressura Mono, Grilli Type" src="/assets/img/others/pressura_font.jpeg">
</noscript>
</div>
{% endfigure %}
</div>

İkinci mono tercihim [GT Pressura Mono](https://www.grillitype.com/typeface/gt-pressura). Bu font, sans-serif öncülü GT Pressura'ya eşlik etmek için tasarlanmış. GT Pressura aslında [closed counterlara](http://typomil.com/anatomy/) sahip ve Decima gibi dar bir yapıda olmasına rağmen benim gözümde oldukça okunaklı bir font. Şu eğlenceli [ana sayfada](http://ktsuskin.com) GT Pressura Mono'yu eylem üzerinde görebilirsiniz. 

### Bazı alternatif mono fontlar

- [Pitch](https://klim.co.nz/retail-fonts/pitch/)  Pitch çok enteresan, ''ball-terminallı'', typewriter formatında bir mono font. Kris Sowersby'nin Klim Type Foundry'si tarafından yayınlanıyor. Ayrıca fontun tasarımıyla ilgili [uzunca bir makale](https://klim.co.nz/blog/pitch-design-information/) yazmışlar ki pek hoşuma gitti. 
- IBM Plex Mono  Birçok ağırlığı ve italikleri olan, IBM'in insanlığa armağanı beleş font. [Şuradan](https://www.fontsquirrel.com/fonts/ibm-plex) indiriverin. 

### Bildiğin çirkin ama popüler fontlar

- [Maison Neue](https://www.milieugrotesque.com/typefaces/maison_neue/)  Çirkinlik ötesi bir küçük a harfine sahip. Allah uzak etsin. 
- [Futura](https://www.fontshop.com/families/linotype-futura)  1940larda yaşasaydık aslında çok güzel font. 
- [Gotham](https://www.typography.com/fonts/gotham/overview/)  Obama'nın seçim kampanyasında kullanıp meşhur ettiği geometrik sans-serif. Şimdi baktım da dünyanın önde gelen tasarımcılarının da [çok beğendiği](http://blog.8faces.com/post/176440288851/typographers-typefaces-complete) bir fontmuş. E tabi benden iyi bilecek değiller. 

Yukarı bir daha bakınca FontFont'un bazı fontlarını ve Grilli Type'ın hemen hemen her fontunu çok sevdiğimi gördüm. Ama gözünüzü Klim Type'tan ayırmayın. Bence ''next big thing'' (Geleceğin Helvatica'sı demek istemedim) oradan gelecek. 

Şimdilik burada durayım. Sonra belki eklemeler, çıkarmalar yaparım. Bir yazıyı daha ''sakın Comic Sans kullanmayın'' demeden bitirdik çok şükür. 











