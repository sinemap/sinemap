---
title: The Farewell
artist: Lulu Wang
permalink: /filmler/the-farewell-2019/
image: assets/img/featured/farewell-sahne.jpg
poster: assets/img/kitaplik/farewell-film.jpg
caption: Awkwafina - The Farewell filminden bir sahne
sameAs: https://www.imdb.com/title/tt8637428/
year: 2019
duration: 100
imdb: 7.8
genre: Dram
stars: ★★★☆☆
type: film
tag: Dram
description: Lulu Wang’in yönettiği The Farewell filminin eleştirisi.
snippet: The Farewell iç ısıtan, samimi, kültürel bölünmüşlüklerin arasında sevginin evrenselliğini vurgulayan bir film.
---

Lulu Wang’in yazıp yönettiği The Farewell, Çinli bir ailenin, kanser teşhisi konulan büyükannelerinden gerçeği saklamala çabalarını anlatıyor. Film, özellikle uzun zamandır Amerika’da yaşayan Billi’nin (Awkwafina) ölüme yaklaşan babaannesiyle bağına ve babaannesinden gerçeği gizlerken girdiği ruh hallerine odaklanıyor. Filmin tepe noktası, geniş ailenin bir araya gelme bahanesi olan Nai Nai’nin (Mandarince ‘nene’ demekmiş ) diğer torununun evlilik töreni. Bu seremoni, aile bireylerinin babaanneye son kez hoşçakal dedikleri bir cenaze töreni olarak tasarlanmış. 

The Farewell yalın bir film. Filmin, Amerikan ve Çin kültürünün arasındaki uyumsuzluklar, bu uyumsuzlukları bir kimlik bölünmesi olarak yaşayan Billi’nin nezdinde Asyalı-Amerikanların yabancılaşması gibi temaları daha ikincil bir planda bırakılıp fazla deşilmemiş. Yönetmen Wang’ın amacı, bu tür sorgulamalara girmektense, seyirciyle duygusal bir bağ kurma, seyirciyi hisleri açık olarak filmini seyretmeye davet etme olarak özetlenebilir. Filmin komik öğeleri ile Nai Nai’nin (Shuzhen Zhao) canlılığı, hayata ve çevresindekilere bağlılığı, boğucu bir melankolinin hakim olmasını engelliyor. Aksine, The Farewell iç ısıtan, samimi, kültürel bölünmüşlüklerin arasında sevginin evrenselliğini vurgulayan bir film. 