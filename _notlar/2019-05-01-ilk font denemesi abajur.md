---
title: 'İlk font denemesi: Abajur'
tags: [bilgisayar, tasarım]
---

Görsel tasarım işlerine oldukça amatör bir ilgim olduğundan boş vakitlerde kendimi bu alanda geliştirmeye çalışıyorum. Geçen hafta hayatımda ilk defa bir font tasarlamaya çalıştım. Beklediğimden çok daha zor ve teknik bir uğraşmış, baya zorlandım. Neyse, işte bu çabamın ürünü Abajur. 

{% figure caption: "Abajur" class:"large-other" %}
<div class="ratio-box" style="padding-bottom: 66.67%">
<img class="lazyload" data-src="/assets/img/others/abajur-font.jpeg">
</div>
{% endfigure %}

Tasarıma başlamadan önce font çiziminde çok sınırlı bilgim olduğundan mevcut popüler fontların _metriclerinden_ ilham aldım. Özellikle Proxima Nova ve Avenir Next fontları rehber oldu. Bazı açılardan __Abajur__ bu fontlara fazlaca benzerlik gösterebilir. Lakin bu aşamada pek orijinallik iddiam yok zaten. Abajur sadece “Font nasıl yapılır?” öğrenmek için kişisel bir egzersiz olarak kabul edilsin. 

Abajur bir geometrik sans. Meali fontun hatlarının geometrik şekillere benzediği ve onlardan ilham aldığı. 140 civarı karaktere sahip. Türkçe ve İngilizce’nin gündelik kullanımında yeterli olacak karakterler fonta dahil edildi. Fontun italik ya da bold tarzı biçimleri mevcut değil. Ayrıca _kerning_ de yok. Bunlar için ilerleyen zamanlarda uğraşabilirim; lakin oldukça zaman alıcı bir iş olduğundan bu uzak bir gelecekte gerçekleşebilir. 

Denemek isterseniz [bu linke (29kB)](/items/abajur.zip)  tıklayıp Abajur’u indirebilirsiniz. İndirdiğiniz zip dosyasında Abajur’u .otf ile .woff ve .woff2 formatlarında bulabilirsiniz. .otf formatını bilgisayarda .woff formatlarını da sitenizde falan kullanabilirsiniz.

Abajur’un içerdiği tüm karakterler şöyle: 

{% figure caption: "Abajur karakterleri" class:"large-other" %}
<div class="ratio-box" style="padding-bottom: 125%">
<img class="lazyload" data-src="/assets/img/others/abajur2.jpeg">
</div>
{% endfigure %}







