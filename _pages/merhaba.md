---
title: Merhaba
description: Yazar ve blog hakkında
search_omit: true
permalink: /merhaba/
---
        
Benim adım Ufuk. Bu da benim blogum karateke. Kafama takılan meseleler hakkında burada yazıyorum. Akıl karışıklığımın bir aynasını burada bulabilirsiniz.

Burası internetin bana ait olan köşesi. Hiçbir kısıtlama veya direktif olmadan önüme boş bir sayfa konulsa, o sayfayla ne yapardım? Bu sitede bunu cevaplamaya çalışıyorum. (Spoiler: Açıkçası çok da bir şey yapamıyormuşum.) 

Yine de iki şeye inancım sürüyor. __1.__ İnsanın kendisiyle hesaplaşabileceği bir alanı olmalı. Bu hesaplaşma, içimizdeki karmaşık duyguları ve düşünceleri somut kılmayı içermeli. Bunun için ise yazar kendi hislerine sadık olmalı. __2.__ Bu hesaplaşma, diğer insanların içindeki mevzularla bir diyalog kapısını açık bırakmalı. Bu iki nokta, blogun (eğer varsa) ilkelerini oluşturuyor. 

Karateke’de kafamı meşgul edenleri yazarken, bunları beş genel kategori altında toplamaya çalışıyorum: [Erkeklik](/erkeklik/), [psikoloji](/psikoloji/), [sanat](/sanat/), [teknoloji](/teknoloji/), [ahaliye](/ahaliye/). Ortaya acayip bir çorba, alakasız metinler çıkıyor. 

Bunların dışında, Karateke’de, daha kısa yazılarımdan oluşan [Notlar](/notlar/) bölümü, kitap ve film eleştirileri yaptığım [Kitap](/kitaplar/) ve [Film](/filmler/) sayfaları ve (yapmaya yeni başladığım) çizimlerimi koyduğum [Çizimler](/cizimler/) sayfası var. Sayfalara verdiğim adların orijinalliği dikkatinizi çekmiştir umarım. 

Karateke, Jekyll ve Github pages tabanlı statik bir site. Hobi olarak, Web tasarımı konusunda öğrendiklerimi bu sitede uyguluyorum. Hızlı, erişilebilir ve sade tasarıma sahip bir site oluşturmaya çalıştım. 

Buraya yazdıklarımdan haberdar olmak için birkaç yol var. Blogumun [twitter](https://twitter.com/Karateke19) hesabını takip edebilirsiniz. Siteyi [RSS feed'e](/feed.xml) ekleyebilirsiniz. Ya da yazıları email olarak almak isterseniz, email adresinizi [şuraya](/#subscription) girebilirsiniz.

Bu dünyada rahatsız edici çok şey var. Ben de kendi çapımda bir katkıda bulunmak istedim. İyi okumalar. 

_Ufuk_ 
