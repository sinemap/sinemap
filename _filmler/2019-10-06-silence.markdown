---
title: Silence
artist: Martin Scorsese
image: assets/img/featured/silence-sahne.jpeg
poster: assets/img/kitaplik/silence2016.jpeg
caption: Silence filminden bir sahne
year: 2016
duration: 161
imdb: 7.1
genre: Tarih, Dram
stars: ★★★☆☆
type: film
tags: [filmler-dram, filmler-tarih, filmler-2000ler]
--- 

Portekizli iki misyonerin 17. yüzyıl Japonya’sında Hristiyanlığı yayma çabalarını ve bu yolda karşılaştıkları zor tercihleri konu alıyor. 2 buçuk saati aşan gösterim süresine rağmen, çok başarılı kamera kullanımı ve izleyici üzerinde yaratılan süreğen belirsizlik hissi sıkılmayı engelliyor. Fakat filmin birçok zayıf noktası var. Birincisi Andrew Garfield’in bebek yüzü, rolünün gerektirdiği geniş yelpazedeki yoğun duyguları yansıtmaya yetmiyor. Garfield’in, Scorsese tarafından “naif bir inanmışlığı” simgelemesi yüzünden başrol olarak seçilmiş olma olasılığı da bu sonucu değiştirmiyor. İkincisi, film Japon toplumuna yönelik gayet ırkçı bir perspektif sunuyor. Japon halkının kültürel ilkelliği, inançlarının temelsizliği tekrar edilen temalar halinde. Son olarak odağı zayıf bir film. Scorsese, birçok tarihsel, politik, felsefi, dini meseleye aynı anda saldırıp, izleyiciyi birçok soruyla bırakıyor. Ama bu sorular, inanç meselesi hariç, derinlik yoksunu. Yönetmenin din konusunda verdiği cevap da sorusunun derinliğini karşılamıyor. 