---
title: Joker
artist: Todd Phillips
image: assets/img/featured/joker-sahne.jpeg
poster: assets/img/kitaplik/joker.jpeg
caption: Joaquin Phoenix - Joker, 2019
year: 2019
duration: 122
imdb: 8.8
genre: Dram, Suç
stars: ★★★★☆
type: film
tags: [filmler-dram, filmler-2000ler]
description: Todd Phillips’in yönettiği Joker filminin eleştirisi.
--- 

Film, palyaço olarak çalışan, annesiyle yaşayan ve psikolojik sorunlarla boğuşan Arthur Fleck’in dramını, toplumsal aşağılanmayla yüzleşmesini anlatıyor. İzlediğim en başarılı origin hikayelerinden biri. Joaquin Phoenix, karakterin iç sesini, temkinsizliğini, şiddet eğilimini ve yine de insanlığını muhteşem yansıtıyor. Phoenix’in zayıf, neredeyse hastalıklı bedeniyle giriştiği zarif, balemsi dans hareketleri, karakterin anarşi içerisinde bulduğu huzuru yakalayan güçlü bir estetik motif olmuş. Okuduğum değerlendirmelerde, filmin en çok eleştirilen yönleri filmin ideolojik olarak tutarlı, yeni bir şey söylememesi yönünde. Fakat filmin ahlaki, politik, ideolojik olarak net tutumlardan kaçınmasının, hem Joker karakterini hem de bugünün ruh halini temsil etmek için gerekli olduğu söylenebilir. 1980ler New York’unun arkaplanında çok başarılı bir set tasarımı, ışık ve ses kullanımı var. Filme dair tek eleştirim, 1980ler sinemasına ve özellikle Scorsese’ye dakka başı yapılan atıfların, filmin sahip olabileceği özgünlükten çalması, gereksiz bir kültürel bagajla filmi hantallaştırması. 