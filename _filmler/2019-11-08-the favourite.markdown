---
title: The Favourite
artist: Yorgos Lanthimos
poster: assets/img/kitaplik/favourite.jpeg
image: assets/img/featured/the-favourite-sahne.jpeg
caption: Emma Stone - The Favourite
year: 2018
duration: 119
imdb: 7.6
genre: Tarih, Dram, Komedi
stars: ★★★☆☆
type: film
tags: [filmler-komedi, filmler-dram, filmler-tarih, filmler-2000ler]
--- 

The Favourite, Dogtooth ve Lobster filmlerinden tanıdığımız Lanthimos’un son uzun metrajlı çalışması. Film, 18.yy başlarında İngiltere Kraliçesi Anne’in en yakınındaki iki kadının entrika dolu iktidar mücadelesini anlatıyor. Kraliçe Anne birçok yıpratıcı hamileliğin ardından hem fiziksel hem de ruh sağlığını yitirmiş, çevresindekilerinin manipülasyonlarına oldukça korunmasız kalmıştır. Saraya hizmetçi olarak giren Abigail, Kraliçe’nin otoriter ve sadık danışmanı Lady Sarah’ı zayıflatarak kendisine kraliyet içerisinde güvenli bir konum gözetmektedir. Lanthimos’un stilini, iç mekanlarda geniş açı kullanımında ve hareketli kamerasında tanıyabiliyoruz. Filmin en göze çarpan özelliği, başrollerdeki üç kadının oyunculukları. Olivia Colman, hafif sıyırmış karakterlere olan yatkınlığını sonuna kadar kullanırken, Rachel Weisz ve Emma Stone da rollerinde aykırı durmuyorlar. Film, güçlü ve mücadeleci kadınların tarihteki aktif rollerine ve (filmde şarlatanlara benzetilen) erkekleri idare etmedeki başarılarına pek de özgün olmayan bir vurgu yapıyor. İki kadın arasındaki çatışmanın tatmin edici bir sona varmaması, filme dair bir bitmemişlik izlenimini uyandırıyor.