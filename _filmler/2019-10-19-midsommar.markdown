---
title: Midsommar
artist: Ari Aster
image: assets/img/featured/midsommar-sahne.jpeg
poster: assets/img/kitaplik/midsommar.jpeg
caption: Midsommar filminden bir sahne
alternate: Ritüel
year: 2019
duration: 148
imdb: 7.3
genre: Gerilim
stars: ★★★☆☆
type: film
tags: [filmler-gerilim, filmler-2000ler]
description: Ari Aster’in yönettiği Midsommar filminin eleştirisi.
--- 

Geçen yıl _Hereditary_ filmiyle tanıştığımız Aster’in ikinci uzun metraj çalışması. Film, bir grup üniversite öğrencisinin, İsveç kırsalına yaptıkları seyahatte izole ve tarikatvari bir topluluğun eline düşmelerini konu alıyor. Başlangıçta oldukça misafirperver ve normal görünen tarikat üyeleri, sonradan dehşetli ritüellerini sergiliyorlar. Hepimizin aşık olduğu Florence Pugh, Dani adında bir psikoloji öğrencisini canlandırıyor. Dani’nin kötü giden ilişkisinden ve yakın zamanda ailesini kaybetmesinden kaynaklanan (kabul göreceği) yeni bir aile bulma isteği, karakterin temel motivasyonunu oluşturuyor. Film, iki buçuk saatlik gösterim süresine ve uzun girizgahına rağmen, başlıca karakterlerin iç dünyasına dair çok az şey söylüyor. Bunda, Dani’yle birlikte geziye katılanların yüzeysel ve itici _frat boy_ tiplemeleri olmasının da payı var. Filmde, parçalanmış beden sahnelerinin tekrar tekrar kullanılması, gerilimi artırmaktan ziyade izleyicisi uyuşturan bir etki bırakıyor. Filmin en güzel yanları dekor ve mekan. (Ve elbette Pugh’ın oyunculuğu) Ayrıca, tarikatın birbirlerine organik bağlarla ilişkili olması, birbirlerinin acılarını “seslendirmeleri” hoşuma gitti. 
